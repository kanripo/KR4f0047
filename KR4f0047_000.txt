# -*- mode: mandoku-view; -*-
#+TITLE: 香屑集
#+DATE: 2015-08-25 00:30:15.328307
#+PROPERTY: ID KR4f0047
#+PROPERTY: BASEEDITION WYG    
#+PROPERTY: JUAN 提要
<pb:KR4f0047_WYG_000-1a>¶
欽定四庫全書　　　　　集部七¶
　香屑集　　　　　　　　别集類六　(國朝/)¶
　　提要¶
　　　　(臣/)等謹案香屑集十八巻¶
　　　國朝黄之雋撰之雋字石牧號&KR1875;堂華亭人康¶
　　　　熙辛丑進士官至右春坊右中允是編皆集¶
　　　　唐人之句為香奩詩凡古今體九百三十餘¶
　　　　首前有自序亦集唐人文句為之凡二千六¶
<pb:KR4f0047_WYG_000-1b>¶
　　　　百餘言集句為詩始晉傅咸今載於藝文類¶
　　　　聚者皆寥寥數句聲韵僅諧劉勰明詩不列¶
　　　　是體葢繼之者無其人也有唐一代無格不¶
　　　　備而自韋蟾妓女續楚詞兩句之外是體竟¶
　　　　亦闕如至北宋石延年王安石間以相角而¶
　　　　未入於集而别録成巻尚未單行南宋李龏¶
　　　　之梅花衲剪綃集文天祥之集杜詩始别著¶
　　　　録然巻帙亦無多之雋是編雖雜取諸家之¶
<pb:KR4f0047_WYG_000-2a>¶
　　　　成句而對偶工整意氣通貫排比聯絡渾若¶
　　　　天成且惟第二巻無題五言長律中重用杜¶
　　　　甫二句陸龜䝉二句餘雖洒洒鉅篇亦每人¶
　　　　惟取一句不相重複且有叠韵不已至於倒¶
　　　　前韵而一一如已出可謂前無古人後無來¶
　　　　者雖其詞皆艷冶千變萬化不出於綺羅脂¶
　　　　粉之間於風騷正軌未能有合而就詩論詩¶
　　　　其記誦之博運用之巧亦不可無一之才矣¶
<pb:KR4f0047_WYG_000-2b>¶
　　　　　乾隆四十五年三月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　總　校　官　(臣/)　陸　費　墀¶
