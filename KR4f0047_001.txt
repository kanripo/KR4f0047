# -*- mode: mandoku-view; -*-
#+TITLE: 香屑集
#+DATE: 2015-08-25 00:30:15.346338
#+PROPERTY: ID KR4f0047
#+PROPERTY: BASEEDITION WYG    
#+PROPERTY: JUAN 卷一
<pb:KR4f0047_WYG_001-1a>¶
欽定四庫全書¶
　香屑集巻一¶
　　　　　　　　　　　　　中允黄之雋撰¶
　　自序¶
脂粉簡編每諷詞人之口花鈿侍從終慙神女之工為¶
芳草以怨王孫縁情不忍執定鏡而求西子與影俱遊¶
不吟紈扇之詩自奪鴛衾之價豈敢傳諸作者尋耻雕¶
蟲殊不類其為人希聲刻鵠則有長卿消渴王霸幽居¶
<pb:KR4f0047_WYG_001-1b>¶
庾子山之染翰巧借丹青嵇叔夜之鳴琴㑹諧絲竹惜¶
流光之不駐歎歡宴之難尋求女媧煉石之方腸迴好¶
繋是海燕窺梁之日花怯愁當於是彷彿烟光依稀仙¶
躅千趣萬態因珠翠以興言六采五章鑿金銀為書字¶
若夫春風晝蕩明月宵懸珠網七重近接天孫之館金¶
釭二等暫疑王母之臺弄藥爭花家家並翠佩蘭廕竹¶
乆乆逾芳鳥間闗而共嬌鵲聮翩而不定既開瑶户綷¶
雲霞於玉樓即瞰銅街飾琥珀於虹棟原隰擁神仙之¶
<pb:KR4f0047_WYG_001-2a>¶
氣軒庭映梅柳之春長廡生寒玉燒不熱重扃駐燠燭¶
醉始酣有美一人是焉棲託妍妝袨服風符三月之春¶
麗質冶容價奪十城之美産耶溪而濯質蘭麝氛氲觴¶
瑶池以迭謡綺羅迴薄曲眉豐頰流月亭亭鬒髪綘脣¶
當閨脈脈誰能攀擷夢佳期於北方豈讓娉婷贈靈修¶
於南浦又若侯家瑣第錦障如霞戚里池臺美人似玉¶
東吳信婦旁攜緑鬟南國妖姬咸貯金屋江女穿鍼之¶
閣季倫調伎之園相如之宅西子之里無不脩眉横波¶
<pb:KR4f0047_WYG_001-2b>¶
纖指如畫霓裳鳯髻競飾明璫雲帔花冠來窺皎鏡煥¶
爛而錦繡入玩熒煌而户牖生春伴穠李以表年糅初¶
梅而委色籬邊種菊菊豔苕華野外紉蘭蘭儀蕙問姹¶
花嫋竹疑佚女之瑶臺長笛短簫類羣仙之廣宴金釵¶
十二巧笑工顰牙管一雙能書善畫洗鏡光於月夜豈¶
曰無娯疑珮響於風餘何能竊似至如洛妃綽約玉女¶
容華麻姑送酒智瓊陪宴雙珠絶價入王母之環四照¶
靈葩撲江妃之佩霞漿玉醴散芳氣之氤氲木蜜金膏¶
<pb:KR4f0047_WYG_001-3a>¶
映雕盤之錯落芙蓉帳裏一襲輕衣朱鳥窓前九莖仙¶
草孕靈娥之秀彩匪隔雲霄降神女之徜徉唯新風月¶
聊比虙妃之館遥通婺女之津隂兎息肩於綺寮歸雲¶
納影於重廡若集瑶池之上潛羡羿妻似臨兠率之天¶
更名佛婢神施鬼設非烟非雲人欲天從若魚若水既¶
寄形於流豔凝睇相看苟有㑹於精靈持頤而笑春山¶
歴歴扈鴛砌之仙遊暮雨沈沈漲鵲橋之逺岸藐然姑¶
射之上未足比其清華降於巫峽之陽不足冩其形狀¶
<pb:KR4f0047_WYG_001-3b>¶
更若柳巷青樓倡姬蕩媵叢臺妙妓置層榻於南隅天¶
水僊哥聞絃歌於北里韶顔稚齒始預風流曲榻温爐¶
自然飄蕩寫瓊毫而洞色綃縠參差索皓月而按歌管¶
絃嘔啞飄輕裾翳長袖拂花蕋之翩翾披繡闥俯雕甍¶
辭紅樓之婉娩纖歌凝而白雲遏芳酒滿而緑水春珠¶
初滌其月華絃將調而雪舞瑶臺吐鏡翠髮蛾眉銀燭¶
掩花美膚膩體朝堂夜閣俱為練玉之塲秋帳冬釭更¶
示投香之所留姓名於金谷命妖侶於石城麗容嫣然¶
<pb:KR4f0047_WYG_001-4a>¶
顔如桃李鼻息咈然香濃蘭桂花箋五幅遺天涯之美¶
人瓊樹一枝狎蘭房之伎女纖濃合度長短侔形一肌¶
一容一盼一睞靡勿嬋娟可翫枯槁皆蘇迴風遏雲之¶
藝此日增竒共被同車之歡如月斯仰他若鄭婉秦妍¶
燕姬趙女濮陽美婦把芳酒以留歡越國名姝咏歸荑¶
之自牧調絲擫管餞斜光於碧岫之前落絮飄花選麗¶
質於綺羅之列獨立窈窕髲髢峨峨側身徘徊霜羅曳¶
曳湔裙水上忽欲去而中留拾翠巖邊若將翔而復倚¶
<pb:KR4f0047_WYG_001-4b>¶
覆彩鴛之瓦洞照一庭戴金雀之釵席芳十歩亭亭獨¶
處入華林而珠樹非多矯矯無雙見滄海之神山乍出¶
燈前月下斜身倚幃日裏風中迴眸去扇仰仙雲而摇¶
曳登綺席以逶迤既彰絶代之姿須中傾城之色香堪¶
愈病芳襲椒蘭畫以為屏氣含烟霧霞扉晝敞吟哦於¶
貝齒朱脣繡桷晨開眷戀於芳辰美景是以遇河間之¶
姹女龍腦呈香駭汾水之佳人海綃掩麗笙簧觸手能¶
剏窈窕之思珠玉在傍可為屬饜之具也於是新調鉛¶
<pb:KR4f0047_WYG_001-5a>¶
粉蘭圃多暄似隔窓紗瓊臺易接仙凡阻越見偶語而¶
生疑姑姊引提與真情而合契還悦臨卭之客始詣臨¶
卭遥疑洛浦之人同遊洛浦顧我則笑不邀結而自親¶
望之若仙尚殷勤而未已微言相誘花豔丹脣美態入¶
神雲靡緑鬢初疑夢覺攬明鏡於懷中遂致宵奔墜纖¶
腰於掌上時則金燈照灼鳯脛吐花玉樹玲瓏魚鱗積¶
磴捧金爐而入侍輕攢翠蛾抗瓊闥而同嬉全沉笑靨¶
形影雙美彼我一身價重兼金心同匪石丹鸎紫蝶必¶
<pb:KR4f0047_WYG_001-5b>¶
雄雌而與俱東鰈西鶼誓山海而長在言無漏口情皆¶
發衷極千載之交歡蕩百齡之疴恙至於曉鐘初動晨¶
光既升粉黛之坐頽髩雲垂膏沐之餘圓璫月聚是非¶
雙遣心口兩齊與珠玉而俱灰將金石以齊固流光含¶
睇不覺魂消斂袵易容如防膽怯暗聞珠翠頓華履以¶
自持願把珊瑚伴瓊緘而不去此則窺形弄影留臥瑇¶
瑁之牀心照神交欲學鴛鴦之性以妖以豔且嘆且言¶
是耶非耶盛矣美矣然而天長地乆良㑹不恒山髙海¶
<pb:KR4f0047_WYG_001-6a>¶
深長亭欲别泛素波而徑去翦瑶帶而猶欷路隔危橋¶
已極傷春之目天銷刼石誰憐此夜之心仙娥去月玉¶
趾遲留織婦希風花顔縹緲曉開魚鑰望蹇修兮不來¶
暝出香街想佳人兮如在謂翔鸞之欲舞近入離絃信¶
梁燕之莫儔能摇别恨長烟苒惹尚悄悄以在眸餘馥¶
葳㽔亦倀倀而度日觀媚麗則瑶房有寂問凉燠則芳¶
樹無情又或山中攀桂王孫遊兮不歸堂後生萱公子¶
去而忘返織回文之錦目斷意迷首歩摇之冠形單影¶
<pb:KR4f0047_WYG_001-6b>¶
隻含情愈惑同銷地媪之魂握手已違自有湘妃之泣¶
踠長條於柔指着手成春掩離涕於交頤將刀斷水何¶
時促膝已無為雨之期詎肯動心復認吹簫之侶膏鉛¶
不御奪首飾於金鈿衾被罔留却氷紈於寳笥何相思¶
之可寄瀛海千尋非夢寐而不通金墉萬仞遂使青郊¶
晦色紫陌迷塵逮花落而春歸竟月同而地隔夫陪歡¶
北渚幸無折齒之慙動影南櫺多值斂眉之日五情空¶
熱翻笑鵲河兩心似火親當獸炭悵縁情而莫極難立¶
<pb:KR4f0047_WYG_001-7a>¶
節以自持倘未忘情曾因善賦洛川迴雪許予以煙霄¶
鸞鳯之交衛國報瓊富我以琳瑯圭璧之寳則重將越¶
調劣近於謳歌不媿秦臺將迴於咳唾更佇丹青之玩¶
無忘歡好之時明眸皓腕拂長袖而善留雪膚花顔擁¶
寒爐而必出梳曉鬟也匣鏡重窺嚬翠黛兮脩蛾再覩¶
指蘭&KR0581;而可掇託芙蓉以為媒喜滿其家經過款狎入¶
同其室朝夕窺臨響環珮於層城可人如玉御蘭芬於¶
絶代煦我如春斜窓印月當綺疏而薦香彩檻臨風下¶
<pb:KR4f0047_WYG_001-7b>¶
雲幬而暱枕錦裀象榻斜領全開金瑣銀鋪香風乍度¶
可謂勤矣何其樂哉嗟乎情源九派浩無津涯情田萬¶
頃敞無垠堮天穿地巧男歡女娯願親桃李之蹊必盡¶
蓀荃之美列瑶窓而送燠本自無雙孕蘭畹而生姿素¶
推第一雕簾繡軸挑錦停功寳樹瓊軒浣紗見影精靈¶
惚怳愛羅幌之春風冶態嫣妍潄玉池之靈液纒綿巧¶
妙絃管相催天紹嬋娟琴棋間作嫮容色授以勸酒曼¶
睩騰光以横波嬌如連瑣佩以幽襟妍若春暉題於團¶
<pb:KR4f0047_WYG_001-8a>¶
扇綺襦紈袴彈雲璈而答歌碧繶緗絇繞霞廊而轉歩¶
金鋪月墜抽簪叩扉錦席夜陳引臂替枕窮百年之樂¶
事記兹夕之當歌大慾存焉宿心遂矣視彼飾嫫母之¶
容竊窺明鏡寄婦人之手空尋寳釵或滛言媟語忍赧¶
汗以自媒或雌伏單棲顧容華之莫守布裙屝屨去也¶
何縁朝虀暮鹽醜而思嫁者髙下相懸妍&KR0896;自逺嗚呼¶
林何春而不花水何苔而不綠暖風習習瑶草萋萋蘭¶
欲芳而逼人鸚能言而入座聊因煒管庶幾申騷客之¶
<pb:KR4f0047_WYG_001-8b>¶
情猶隔瑣窓彷彿入神仙之境而授僕以幽憂孤憤之¶
性不解衾裯博我以風賦比興之㫖空持硯席是故心¶
靈若喪夢想徒勞覽綺紈之遊踐錦石封泥指簪履以¶
翰懷纖羅礙日彼洛水之靈非匹猶賦陳思楚襄之夢¶
應然思齊宋玉用開筆海競落文河刻乎貞金翠珉貯¶
之幽房密寢滛文豔韻誠非丈夫所為盡態極妍此為¶
才子之最僕文非綺組學乏縑緗斷章摘句取譏於書¶
厨散藻摛華尚慙於風雅常持縹帙移東就西時閱瑶¶
<pb:KR4f0047_WYG_001-9a>¶
籖抽黄對白有歡有戚如見如聞乃為撫掌之資麄得¶
捧心之態鬱余懷其誰語式以風騷命女史以書之增¶
諸巻軸嗚呼花有情而獨笑春度桃源月未仄而先隂¶
輪消桂魄芬芳九醖不待尊罍荏苒百齡聊因牋簡窺¶
陳編以盜竊極耽玩以研精不三四年凡八百首爛若¶
編貝章章貴竒端如貫珠句句欲活非錦非繡惟鴛惟¶
鴦撮而集之情可知矣豈倩徐陵作序用極菁華為逸¶
少裝書别成新趣哉疑者曰鼓扇輕浮班揚掃地識者¶
<pb:KR4f0047_WYG_001-9b>¶
曰摹擬竄竊莊列寓言爭致於瑶編繡軸終傳鄭國之¶
香或譏於畫虎續貂真謂羽陵之蠧¶
　脂粉(李商隱為舉人上/翰林蕭侍郎啟)每諷(崔融報三原/李少府書)花鈿(常衮/贈偼)¶
　(伃董氏/墓志)終慙(崔融嵩山/啟母廟碑)為芳(李商隱謝河/東公和詩啟)縁情(皇甫/湜狠)¶
　(石/銘)執定(李商隱獻/河東公啟)與影(蔣至㒺/兩賦)不吟(黄滔漢宫人/誦洞簫賦賦)自¶
　奪(張仲素迴/文錦賦)豈敢(李白大/鵬賦序)尋耻(温庭筠上/崔相公啟)殊不(皮日/休桃)¶
　(花賦/序)希聲(駱賔王上吏部/侍郎帝京篇啟)長卿(張説宴薛/王山池序)王霸(王勣/遊北)¶
　(山賦/序)庾子(顧雲上陸/侍御啟)巧借(顧雲上翰林/劉學士啟)嵇叔(宋之問/雨中褉)¶
<pb:KR4f0047_WYG_001-10a>¶
　(飲/序)㑹諧(元結篋/中集序)惜流(呉筠洗/心賦)嘆懽(徐鉉木/蘭賦)求女(羅衮/謝大)¶
　(理知/已啟)腸迴(陸龜䝉/採藥賦)是海(羅隱謝崔/舍人啟)花怯(陸龜䝉/春寒賦)彷彿¶
　(陳山甫漢武帝/重見李夫人賦)依稀(王勣遊/北山賦)千趣(歐陽詹泉州/二公亭記)因珠¶
　(徐夤勾踐/進西施賦)六采(楊炯梓州惠/義寺重閣銘)鑿金(李延壽南/史潘妃傳)春風(宋/之)¶
　(問秋/蓮賦)眀月(趙勵秋/鴻賦)珠網(張鷟滄州實性/寺什迦像碑)近接(許敬宗/鄂國公)¶
　(尉遲/㳟碑)金釭(李商隱為崔從事/寄尚書彭城公啟)暫疑(崔融賀天/后芝草表)弄藥(李/商)¶
　(隱祭姪女/寄寄文)家家(王勃上已/祓禊序)佩蘭(王勣遊/北山賦)乆乆(李嶠與/夏縣崔)¶
　(少府/書)鳥間(吕向美/人賦)鵲聨(歐陽詹/出門賦)既開(樊晦燕/巢賦)綷雲(張/説)¶
<pb:KR4f0047_WYG_001-10b>¶
　(洛州張司/馬集序)即瞰(長孫正隱上元夜/效小庾體詩序)飾琥(李朝威/柳毅傳)原隰¶
　(王勃秋日/逰蓮池序)軒庭(唐𤣥宗春中興/慶宫酺宴序)長廡(岑文本論/攝養表)玉燒¶
　(孫樵蕭相/國真贊)重扃(王勃乾/元殿頌)燭醉(獨孤霖宣州/叠嶂樓記)有美(符載/長沙)¶
　(東池/記)是焉(蕭穎士伐櫻/桃樹賦序)妍妝(王勃上已/浮江宴序)風符(李湜江/州冲陽)¶
　(觀/碑)麗質(李百藥/贊道賦)價奪(富嘉謩/麗色賦)産耶(駱賓王上/郭贊府啟)蘭麝(楊/炯)¶
　(幽蘭/賦)觴瑶(柳宗元/天對)綺羅(謝觀招李/夫人魂賦)曲眉(韓愈送李愿/歸盤谷序)¶
　流月(徐魁閒/逰賦)鬒髪(謝觀招李/夫人魂賦)當閨(皮日休/桃花賦)誰能(温庭/筠上)¶
　(學士舍/人啟)夢佳(蕭頴士愛/而不見賦)豈讓(薛逢上翰林/韋學士啟)贈靈(喬&KR0212;/幽蘭)¶
<pb:KR4f0047_WYG_001-11a>¶
　(賦/)侯家(王勃採/蓮曲)錦障(長孫正隱上元夜/效小庾體詩序)戚里(張説宴/薛王山)¶
　(池/序)美人(王勃别洛/下知已序)東呉(王勃採/蓮賦)旁攜(黄滔景/陽井賦)南國(李/商)¶
　(隱上河/東公啟)咸貯(祖君彦為李/密檄洛州文)江女(王勃七/夕賦)季倫(王勃夏/日宴張)¶
　(二林/亭序)相如(貟半千青城縣令/達奚君神道碑)西子(柳宗元與崔饒/州論石鍾乳書)脩¶
　眉(張説鄭國夫/人神道碑)纖指(獨孤及仙/掌銘序)霓裳(王勃九成/宫頌序)競飾¶
　(符載/愁賦)雲帔(蔣防姮娥/奔月賦)來窺(温庭筠上/崔相公啟)煥爛(李商隱獻/相國京兆)¶
　(公/啟)熒煌(謝觀招李/夫人魂賦)伴穠(張莒櫻/桃樹賦)糅初(李商隱為成魏/州賀瑞雪慶雲)¶
　(表/)籬邊(陸龜䝉幽/居賦序)菊豔(楊炯百泉縣令/李君神道碑)野外(王勃送/蕭三還)¶
<pb:KR4f0047_WYG_001-11b>¶
　(齊州/序)蘭儀(蘇頲封姚崇妻/鄭國夫人制)姹花(沈亞之閩城/開新池記)疑佚(盧/照)¶
　(隣雙槿/樹賦)長笛(顧雲謝/試官啟)類羣(王勃乾元/殿頌序)金釵(温庭筠上/鹽鐵侍郎)¶
　(啟/)巧笑(吕向美/人賦)牙管(李商隱為柳州/鄭郎中謝上表)能書(顧况晉國/公韓公行)¶
　(狀/)洗鏡(浩虚舟舒/姑泉賦)豈曰(劉禹錫吏/隱亭述)疑珮(陳山甫漢武/帝重見李夫)¶
　(人/賦)何能(李嶠賀/瑞桃表)洛妃(崔融嵩山/啟母廟碑)玉女(王棨琉/璃窓賦)麻姑(王/勣)¶
　(逰北/山賦)智瓊(崔融嵩山/啟母廟碑)雙珠(宋之問春遊/宴韋曲莊序)入王(王棨聖/人不貴)¶
　(難得之/貨賦)四照(楊炯晦日/藥園詩序)撲江(王棨珠/塵賦)霞漿(宋之問早/秋上陽宫)¶
　(侍宴/序)散芳(左牢蟬/蜕賦)木蜜(崔融啟/母廟碑)映雕(盧肇觀雙/柘枝舞歌)芙蓉¶
<pb:KR4f0047_WYG_001-12a>¶
　(康僚漢武帝重/見李夫人賦)一襲(李商隱為安平公/謝端午賜物狀)朱鳥(李嶠謝/賜臘脂)¶
　(表/)九莖(楊炯晦日/藥園詩序)孕靈(宋之問太平/公主山池賦)匪隔(蔣防夢/捧日賦)降¶
　神(李邕/石賦)唯新(韋夏卿毘/陵東山記)聊比(崔融賀天/后芝草表)遥通(許敬宗/尉遲㳟)¶
　(碑/)隂兎(王勃乾元/殿頌序)歸雲(王勃九成/宫頌序)若集(蔣防姮娥/奔月賦)潛¶
　羡(王棨神女不/過灌壇賦)似臨(王勃彭州九隴/縣龍懷寺碑)更名(柳宗元下/殤女子墓)¶
　(磚/記)神施(韓愈孟東/野墓志)非烟(韓愈賀/慶雲表)人欲(柳宗元為崔中/丞請朝覲表)¶
　若魚(唐太宗答/魏徵書)既寄(謝偃/影賦)凝睇(舒元輿/牡丹賦)苟有(駱賓王/螢火賦)¶
　(序/)持頤(柳宗元陪崔使/君逰宴南池序)春山(黄滔送君/南浦賦)扈鴛(王勃九/成宫頌)¶
<pb:KR4f0047_WYG_001-12b>¶
　(序/)暮雨(楊炯益州温江縣/令任君神道碑)漲鵲(盧肇天/河賦)藐然(太宗述/聖賦序)¶
　未足(太宗聖/教序)降於(常衮贈偼伃/董氏墓志)不足(楊炯公卿以/下冕服議)柳¶
　巷(韓偓香/奩集序)倡姬(王勃採/蓮賦)叢臺(李商隱上/河東公啟)置層(白行簡/李娃傳)¶
　天水(孫棨北/里志)聞絃(王勃畢公宅/别道王宴序)韶顔(蔣防霍/小玉傳)始預(韓/偓)¶
　(香奩/集序)曲榻(李商隱為外姑/祭張氏女文)自然(温庭筠上令/狐丞相啟)寫瓊(蘇/頲)¶
　(皇誕日畫/像銘序)綃縠(李朝威/柳毅傳)索皓(陳子昂薛大/夫上亭宴序)管絃(杜牧/阿房)¶
　(宫/賦)飄輕(韓愈送李愿/歸盤谷序)拂花(韓伯庸/幽蘭賦)披繡(王勃滕/王閣序)辭紅¶
　(白行簡望夫/化為石賦)纖歌(王勃滕/王閣序)芳酒(王勃逰冀州/韓家園序)珠初(顧/夐)¶
<pb:KR4f0047_WYG_001-13a>¶
　(袁氏/傳)絃將(盧照鄰/悲今日)瑶臺(富嘉謩/麗色賦)翠髪(王勃採/蓮賦)銀燭(王/勃)¶
　(秋日宴/山亭序)美膚(舒元輿/牡丹賦)朝堂(李商隱為外姑/祭張氏女文)俱為(盧照/隣益)¶
　(州至真觀/主黎君碑)秋帳(歩非烟與/趙象書)更示(李商隱為濮陽公/祭太常崔丞文)留¶
　姓(駱賓王冒/雨尋菊序)命妖(王勃採/蓮賦)麗容(常衮贈偼伃/董氏墓志銘)顔如(楊/炎)¶
　(右金吾楊/公神道碑)鼻息(柳宗元/河間傳)香濃(李華木/蘭賦)花箋(裴説無/雙傳)遺¶
　天(喬彞幽/蘭賦)瓊樹(李商隱為崔從/事寄彭城公啟)狎蘭(王維白/鸚鵡賦)纖穠(陳/鴻)¶
　(長恨/歌傳)長短(謝偃/影賦)一肌(杜牧阿/房宫賦)一盼(歐陽詹泉州/二公亭記)嬋娟¶
　(康僚漢武帝重/見李夫人賦)枯槁(温庭筠上/宰相啟)迴風(權徳輿杜/城郭居記)此日¶
<pb:KR4f0047_WYG_001-13b>¶
　(駱賓王揚州/看競渡序)共被(劉仁義彈李/子和將軍文)如月(穆員新修漕/河石斗門記)鄭¶
　婉(王勃採/蓮賦)燕姬(富嘉謩/麗色賦)濮陽(敬括蜘/蛛賦)把芳(黄滔送君/南浦賦)¶
　越國(胡運/珮賦)咏歸(李商隱為張周/封上楊相公啟)調絲(李商隱柳/枝詩序)餞斜¶
　(王勃上已/浮江宴序)落絮(李嶠為定/王賀雪表)選麗(盧肇觀雙/柘枝舞賦)獨立(宋之/問太)¶
　(平公主/山池賦)髲髢(柳宗元朗州司戸薛/君妻張氏墓志銘)側身(李觀髙宗/夢傳説賦)霜¶
　羅(崔融嵩山/啟母廟碑)湔裙(李商隱柳/枝詩序)忽欲(駱賓王/螢火賦)拾翠(韋莊/又𤣥)¶
　(集/序)若將(沈亞之為人/撰乞巧文)覆彩(潘炎寢堂/紫氣賦)洞照(李商隱代/彭陽公遺)¶
　(表/)戴金(崔融啟/母廟碑)席芳(王勃乾元/殿頌序)亭亭(陸龜䝉/採藥賦)入華(韋/莊)¶
<pb:KR4f0047_WYG_001-14a>¶
　(又𤣥/集序)矯矯(盧照隣益州至/真觀主黎君碑)見滄(陳子昂忠州江亭/喜遇呉参軍序)燈¶
　前(孫樵罵/僮志)斜身(蔣防霍/小玉傳)日裏(李商隱祭小/姪女寄寄文)迴眸(沈既/濟任)¶
　(氏/傳)仰仙(上官遜松/栢有心賦)登綺(黄滔館/娃宫賦)既彰(常衮贈偼伃/董氏墓志)須¶
　中(徐夤勾踐/進西施賦)香堪(韓翃謝/茶表)芳襲(柳宗元禮部/賀甘露表)畫以(白/居)¶
　(易批李夷簡/賀屏風表)氣含(宋之問春逰/韋曲莊序)霞扉(王諲向街/開門判)吟哦¶
　(黄滔漢宫人/誦洞簫賦賦)繡桷(王勃梓州郪縣/靈瑞寺浮圖碑)眷戀(陸龜䝉/幽居賦)遇河¶
　(李商隱獻/河東公啟)龍腦(黄滔明皇/經馬嵬賦)駭汾(李商隱獻侍/郎鉅鹿公啟)海綃(李/商)¶
　(隱為榮陽公端/午謝賜物狀)笙簧(柳宗元/乞巧文)能剏(沈亞之為人/撰乞巧文)珠玉¶
<pb:KR4f0047_WYG_001-14b>¶
　(王勃秋日/遊道池序)可為(皮日休太/湖詩序)新調(李嶠謝賜/臘脂表)蘭圃(李商/隱祭)¶
　(呂商/州文)似隔(舒元輿/牡丹賦)瓊臺(王勃乾元/殿頌序)仙凡(顧雲謝徐學/士存問啟)¶
　見偶(吕温藥師如/來繡像贊序)姑姊(元結説楚/何惑王賦)與真(陳子昂薛大/夫上亭宴序)¶
　還恱(陳子良祭司/馬相如丈)始詣(王勃秋夜/山亭宴序)遥疑(王棨曲/江池賦)同逰¶
　(長孫正隱上元夜/效小庾詩體序)顧我(獨孤及送徐/侍郎還京序)不邀(陸贄收河/中後請罷)¶
　(兵/狀)望之(白居易三月三日/祓禊洛濱詩序)尚殷(武三思賀老/人星見表)微言(符/載)¶
　(梵閣寺常準/上人精院記)花豔(張鷟滄州實性/寺什迦像碑)美態(李嶠賀梁王/處見御書雜)¶
　(文/表)雲靡(黄滔漢宫人/誦洞簫賦賦)初疑(顧雲謝徐學/士存問啟)攬明(張鷟滄/州實性)¶
<pb:KR4f0047_WYG_001-15a>¶
　(寺什迦/像碑)遂致(李商隱為安平/公兖州謝上表)墜纎(李百藥/笙賦)金燈(陸龜/䝉書)¶
　(帶草/賦)鳯脛(王勃守/嵗序)玉樹(皇甫松/大隱賦)魚鱗(王勃秋夜/山亭宴序)捧金¶
　(李湜江州/冲陽觀碑)輕攢(盧肇觀雙/柘枝舞賦)&KR0936;瓊(王勃九成/宫頌序)全沉(黄滔/送君)¶
　(南浦/賦)形影(李邕嵩/岳寺碑)彼我(孫樵祭髙/諌議文)價重(皇甫松大/隠賦序)心¶
　同(楊炯登秘書/省閣詩序)丹鸎(王勃上已/浮江宴序)必雄(劉禹錫/傷往賦)東鰈(上/官)¶
　(儀勸封/禪表)誓山(江采蘋/樓東賦)言無(張説為髙力/士祭父文)情皆(陸贄授/李叔明)¶
　(右僕/射制)極千(楊炯晦日/藥園詩序)蕩百(符載長沙/東池記)曉鐘(皇甫放/非烟傳)晨¶
　光(陸贄論替換/李楚琳狀)粉黛(皮日休/酒箴序)頺髩(謝偃觀/舞賦)膏沐(温庭/筠上)¶
<pb:KR4f0047_WYG_001-15b>¶
　(宰相/啟)圓璫(王勃乾/元殿頌)是非(王勃畢公宅/别道王宴序)心口(駱賔王初/秋干竇六)¶
　(郎宅/宴序)與珠(皇甫松/大隱賦)將金(楊伯成大智/禪伯碑隂記)流光(權徳輿杜/城郊居記)¶
　不覺(李商隱祭/吕商州文)斂袵(皇甫松/大隱賦)如防(陸龜䝉/採藥賦)暗聞(康僚/漢武)¶
　(重見李/夫人賦)頓華(謝偃觀/舞賦)願把(李商隱謝河/東公和詩啟)伴瓊(崔融代/宰相上)¶
　(尊號/表)窺形(髙郢沙州/獨鳥賦)留臥(宋之問為太平公/主設齋嘆佛文)心照(楊/炯)¶
　(晦日藥/園詩序)欲學(温庭筠上鹽/鐵侍郎啟)以妖(徐夤勾踐/進西施賦)且嘆(歐陽/詹泉)¶
　(州二公/亭記)是耶(劉禹錫/何卜賦)盛矣(李商隱為某先輩/獻集賢相公啟)天長(楊/炯)¶
　(庭菊/賦)良㑹(王勃與貟/四等宴序)山髙(王勃上明/貟外啟)長亭(李商隱為/滎陽公謝)¶
<pb:KR4f0047_WYG_001-16a>¶
　(借飛龍/馬狀)泛素(李白送陳郎/將歸衡陽序)翦瑶(王勃採/蓮賦)路隔(陸龜䝉/苔賦)¶
　已極(白行簡望夫/化為石賦)天銷(張鷟滄州實性/寺什迦像碑)誰憐(王棨離/人怨長)¶
　(夜/賦)仙娥(王勃梓州郪縣/兠率寺浮圖碑)玉趾(王棨神女不/過灌壇賦)織婦(崔融/嵩山)¶
　(啟母/廟碑)花顔(黄滔館/娃宫賦)曉開(顧雲上翰林/劉學士啟)望蹇(符載/愁賦)暝出¶
　(蘇頲勤學/犯夜判)想佳(王勃七/夕賦)謂翔(崔融賀千/葉瑞蓮表)近入(駱賔王/贈李八)¶
　(騎曹/序)信梁(陸贄鴻/漸賦)能摇(宋之問送皇/甫使君序)長烟(杜牧望/故園賦)尚¶
　悄(張隨莊周夢/為蝴蝶賦)餘馥(劉禹錫/傷往賦)亦倀(張𤣥晏謝集/賢相公啟)觀媚¶
　(歐陽詹泉州/二公亭記)瑶房(王勃青/苔賦)問凉(駱賔王冒/雨尋菊序)芳樹(宋之/問秋)¶
<pb:KR4f0047_WYG_001-16b>¶
　(蓮/賦)山中(王勃送蕭三/還齊州序)王孫(盧照鄰宴鳯泉/石翁神祠詩序)堂後(陸龜/䝉幽)¶
　(居/賦)公子(駱賔王答/員半千書)織回(吕温藥師如/來繡像賛序)目斷(許堯佐章/臺柳傳)¶
　首歩(柳宗元/謫龍説)形單(韓愈祭十/二郎文)含情(黄滔館/娃宫賦)同消(盧照/鄰益)¶
　(州至真觀/主黎君碑)握手(司空圖/詩品)自有(無名氏于/姪承襲判)踠長(敬括蜘/蛛賦)¶
　著手(司空圖/詩品)掩離(駱賔王餞宋少/府之豐城序)將刀(顧况送朱/拾遺序)何¶
　時(王棨離人/怨長夜賦)已無(黄滔陳皇/后復寵賦)詎肯(羅隱謝刑部/蕭郎中啟)復認¶
　(康僚漢武重/見李夫人賦)膏鉛(吕温藥師如/來繡佛賛序)奪首(張莒櫻/桃樹賦)衾被(季/湜)¶
　(江州冲/陽觀碑)却氷(許敬宗/麥秋賦)何相(王維送秘書晁/監還日本序)瀛海(楊炯/登秘)¶
<pb:KR4f0047_WYG_001-17a>¶
　(書省閣/詩序)非夢(李商隱為汝南/公賀元日表)金墉(王勃九成/宫頌序)青郊(常/衮)¶
　(中書門下/賀雪表)紫陌(羅隱上禮部/鄭貟外啟)逮花(李徳裕畫桐/花鳯扇賦)竟月¶
　(李商隱祭/呂商州文)陪歡(王勃採/蓮賦)幸無(韓偓香/奩集序)動影(王勃上明/員外啟)¶
　多值(白敏中息夫/人不言賦)五情(李商隱祭小/姪女寄寄文)翻笑(黄滔狎/鷗賦)兩¶
　心(黄滔送君/南浦賦)親當(王維宴韋司/户南亭序)悵縁(劉禹錫/傷徃賦)難立(白/行)¶
　(簡望夫化/為石賦)倘未(白居易商山/路有感詩序)曾因(顧雲上陸/侍御啟)洛川(駱/賔)¶
　(王揚州看/競渡序)許予(崔融報三原/李少府書)衛國(李嶠賀/瑞桃表)富我(柳宗/元答)¶
　(貢士沈/起書)重將(羅隱上令/狐相公啟)劣近(温庭筠上/蔣侍郎啟)不媿(温庭筠/上宰相)¶
<pb:KR4f0047_WYG_001-17b>¶
　(啟/)將迴(温庭筠上鹽/鐵侍郎啟)更佇(皇甫瓊詞標/文苑科䇿)無忘(張説酬/崔光禄)¶
　(冬日述懷/贈答序)明眸(白行簡/李娃傳)拂長(李百藥/笙賦)雪膚(許渾贈蕭/鍊師詩序)¶
　擁寒(陸龜䝉/幽居賦)梳曉(杜牧阿/房宫賦)匣鏡(浩虚舟陶/母截髮賦)嚬翠(徐夤/勾踐)¶
　(進西/施賦)脩蛾(陳山甫漢武重/見李夫人賦)指蘭(髙適陪竇侍御/南亭宴詩序)託笑¶
　(宋之問/秋蓮賦)喜滿(孫樵迎/春奏)經過(李商隱祭/楊郎中文)入同(柳宗元祭/太常崔少)¶
　(卿/文)朝夕(李元卿厨/院新池記)響環(虞世南文徳/皇后哀䇿文)可人(司空圖/詩品)御¶
　蘭(李善上文/選注表)煦我(孫樵祭髙/諫議文)斜窓(顧雲題武賓客/嵩山舊隱詩序)當¶
　綺(陸龜䝉/微凉賦)彩檻(王勃廣州寳莊/嚴寺舍利塔碑)下雲(王勃七/夕賦)錦裀(李/商)¶
<pb:KR4f0047_WYG_001-18a>¶
　(隱上河/東公啟)斜領(周繇夢舞/鍾馗賦)金瑣(王勃九成/宫頌序)香風(陸贄月/臨鏡河)¶
　(賦/)可謂(韓愈進/學解)何其(王勣逰北/山賦序)情源(王勃上明/貟外啟)浩無¶
　(陸贄優䘏畿/内百姓詔)情田(薛廷珪授徐彦樞/禮部員外郎制)敞無(歐陽詹曲/江池記)¶
　天穿(韓偓紅/芭蕉賦)男歡(盧照鄰/悲今日)願親(謝觀呉/坂馬賦)必盡(李徳裕/平泉草)¶
　(木/記)列瑶(王勃七/夕賦)本自(李商隱上/河東公啟)孕蘭(駱賔王上瑕/丘韋明府啟)素¶
　推(沈既濟/任氏傳)雕簾(王勃梓州郪縣/兠率寺浮圖碑)挑錦(司空圖/春愁賦)寳樹(呉/筠)¶
　(思還/淳賦)浣紗(皮日休/桃花賦)精靈(王勣遊/北山賦)愛羅(樊晦燕/巢賦)冶態(陸/龜)¶
　(䝉郁李/花賦)潄玉(呉筠洗/心賦)纒錦(駱賔王謝學/士示詩啟)絃管(駱賔王/揚州看)¶
<pb:KR4f0047_WYG_001-18b>¶
　(競渡/序)夭紹(蔣防湘妃/泣竹賦)琴棋(韋夏卿毘/陵東山記)嫮容(蘇源眀小/洞庭五太)¶
　(守燕/藉)曼睩(吕向美/人賦)嬌如(陸龜䝉/採藥賦)佩以(温庭筠上學/士舍人啟)妍¶
　若(李商隱祭/楊郎中文)題於(顧雲上戸部/鄭貟外啟)綺襦(温庭筠上/宰相啟)彈雲¶
　(顔真卿南岳/魏夫人傳)碧繶(温庭筠/錦鞋賦)繞霞(王勃七/夕賦)金鋪(王勃九/成宫頌)¶
　抽簪(陳鴻長/恨歌傳)錦席(富嘉謩/麗色賦)引臂(蔣防霍/小玉傳)窮百(楊炯晦/日藥園)¶
　(詩/序)記兹(宋之問春夜令狐正/字田子過敝廬序)大慾(白行簡/李娃傳)宿心(陳子/昂别)¶
　(中岳真/人序)飾嫫(李嶠謝撰文/降勅褒揚表)竊窺(李嶠謝賜/臘脂表)寄婦(柳宗/元呉)¶
　(郡陸夫/人志)空尋(陸龜䝉/採藥賦)淫言(杜牧李府/君墓志)忍赧(孫樵逐/痁鬼文)雌¶
<pb:KR4f0047_WYG_001-19a>¶
　伏(杜甫祭外/祖祖母文)顧容(浩虚舟舒/姑泉賦)布裙(杜甫祭外/祖祖母文)去也(李/商)¶
　(隱祭小姪/女寄寄文)朝虀(韓愈送/窮文)醜而(顧雲上陸/侍御啟)髙下(王勃上/明貟外)¶
　(啟/)妍媸(王勃上皇/甫常伯啟)林何(太宗青/苔賦)水何(楊烱青/苔賦)暖風(江/采)¶
　(蘋樓/東賦)瑶草(黄滔陳皇后/因賦復寵賦)蘭欲(宋之問春夜令狐正/字田子過敝廬序)鸚¶
　能(蕭穎士/白鷳賦)聊因(則天后/臣範序)庶幾(徐鉉木/蘭賦)猶隔(張仲素/玉鈎賦)彷¶
　彿(宋之問宴唐/卿山亭序)授僕(王勃夏日諸/公見訪詩序)不解(李商隱為某/先輩上集賢)¶
　(相公/啟)博我(柳宗元答貢/士沈起書)空持(温庭筠上學/士舍人啟)心靈(王勃/秋日)¶
　(遊蓮/池序)夢想(康僚漢武帝重/見李夫人賦)覽綺(太宗感/舊賦)錦石(駱賔王/冒而尋)¶
<pb:KR4f0047_WYG_001-19b>¶
　(菊/序)指簪(羅隱上李永/寧相公啟)纎羅(賈餗蜘/蛛賦)洛水(陳山甫武帝/重見李夫人)¶
　(賦/)猶賦(駱賔王揚州/看競渡序)楚襄(康僚武帝重/見李夫人賦)思齊(顧雲上/翰林劉)¶
　(學士/啟)用開(駱賔王秋日餞/尹大往京詩序)競落(駱賔王冒/雨尋菊序)刻乎(李商/隱上)¶
　(河東/公啟)貯之(李商隱别令/狐拾遺書)淫文(白居易和/答詩序)誠非(韓偓香/奩集序)¶
　盡態(杜牧阿/房宫賦)此為(陸龜䝉和顔萱過/張處士故居詩序)文非(温庭筠上/紇干相公)¶
　(啟/)學乏(李商隱為同州/張評事謝辟啟)斷章(李商隱元/結文集序)取譏(韋縠才/調集序)¶
　散藻(李商隱為某先輩/獻集賢相公啟)尚慙(温庭筠上/蔣侍郎啟)常持(温庭筠/謝賚集)¶
　(賢墨/啟)移東(陸贄論裴延/齡奸蠧書)時閲(顧雲謝徐/學士啟)抽黄(柳宗元/乞巧文)¶
<pb:KR4f0047_WYG_001-20a>¶
　有歡(李華/相里)如見(劉禹錫融大/師新塔記)乃為(李白送陳郎/將歸衡陽序)麄得¶
　(韓偓香/奩集序)鬱余(徐魁閒/遊賦)式以(李商隱獻/鉅鹿公啟)命女(白敏中息/夫人不言)¶
　(賦/)增諸(杜甫同元使/君舂陵行序)花有(駱賔王蕩/子從軍賦)春度(常衮浮/萍賦)月¶
　末(王勣逰/北山賦)輪消(駱賔王傷祝阿/王明府詩序)芬芳(李商隱為滎陽/公謝勅設狀)¶
　不待(錢珝為兩省/官謝内宴表)荏苒(温庭筠謝紇/干相公啟)聊因(顧雲上殿/院韋侍御)¶
　(啟/)窺陳(韓愈進/學解)極耽(李百藥/賛道賦)不三(令狐楚白楊/神新廟碑)凡八¶
　(白居易香山寺/白氏洛中集記)爛若(柳宗元送幸南容/歸使聮句詩序)章章(孫樵寓/居對)¶
　端如(陸贄論前所答/奏未施行狀)句句(孫樵與王/霖秀才書)非錦(李商隱賀/慶雲表)¶
<pb:KR4f0047_WYG_001-20b>¶
　惟鴛(盧肇觀雙/柘枝舞賦)撮而(李翺韋氏/月録序)情可(王勃夏日諸/公見訪詩序)倩¶
　徐(韓偓香/奩集序)用極(李商隱獻相/國京兆公啟)為逸(李商隱謝河/東公和詩啟)别成¶
　(沈亞之鑿/山引瀑記)疑者(韓偓與/崔羣書)鼓扇(孫棨北/里志序)班揚(李商隱為/李貽孫上)¶
　(李相/公啟)識者(柳宗元送從弟/謀歸江陵序)摹擬(柳宗元讀毛/頴傳後題)莊列(白/居)¶
　(易禽史/詩序)爭致(黄滔漢宫人/誦洞簫賦賦)終傳(喬彞幽/蘭賦)或譏(李嶠為/水旱災)¶
　(異陳/情表)真謂(陸龜䝉書/帶草賦)¶
　¶
　香屑集巻一¶
